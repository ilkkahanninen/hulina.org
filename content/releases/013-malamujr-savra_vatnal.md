---
catalogNumber: "013"
author: Malamujér
title: Savra Vatnal
cover: 013-malamujr-savra_vatnal.png
genre:
  - rock
  - alternative
  - doom
releaseDate: 2016-12-30
bandcampUrl: https://hulina.bandcamp.com/album/savra-vatnal
---
Malamujér on Etelä-Pohjanmaalla keväällä 2013 perustettu trio. Se julkaisi debyyttialbuminsa Red Flowers Don’t Blue omakustanteena syksyllä 2015. Savra Vatnal on yhtyeen kakkoslevy. 

Asiasanoihin ”shoegaze”, ”stoner” ja ”doom” yhdistetty bändi viehätti reippailla esiintymisillään niinsanottua rokkikansaa kautta maan ja sai huomiota lämmittelemällä mm. kotimaisen erikoismetallin suurnimeä Oranssi Pazuzua.

Bändiviittausten ystäville kerrottakoon, että ensimmäinen levy kuulosti Mudhoneylta ja Sleepiltä havumetsässä. Sen seuraajalta Savra Vatnalilta löytää noiden lisäksi kaikenlaista. Soundissa on enemmän kulmikkuutta ja jankutusta, ehkä jopa tiettyä kylmyyttä. Meronia/Zopalki-ajan Circle, Flood-kauden Boris ja brittiläisen kitarapoljinmusiikin klassikot Ridesta My Bloody Valentineen ovat osoitettavissa. Angstia on hetkittäin, mutta lopulta kaikki kääntyy mieltäylentäväksi ja kepeäksi.

Savra Vatnal on ilmestynyt Hulinan kautta kasettina tammikuussa 2017.