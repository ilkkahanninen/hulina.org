---
catalogNumber: "000"
author: Tethering
title: Austerity of Sound
cover: 000-tethering-austerity_of_sound.png
genre:
  - ambient
releaseDate: 2013-11-22
bandcampUrl: https://jean9.bandcamp.com/album/austerity-of-sound
---
Kun venyttää puolen minuutin nostatus kymmeneen minuuttiin, sen luonne muuttuu. Se on musiikin vastine sammakolle kuumenevassa vedessä.

Tämä on tutkielma hitaudesta pyrkimättä minimalismiin.

Tämä on puhdas katarttinen matka keskelle tapahtumattomuutta, joka on koristautunut loputtomilla pienillä näennäisen satunnaisilla, todennäköisyysverhon peittelemillä äänikentillä. Täten se edustaa käsitteellistä muotoa tyhjiöstä, jonka kaikessa olemattomuudessa lepää siellä täällä vilkkuvien virtuaalipartikkelien meri. Pimeys on valoa täynnä.

Tämä on yksi kappale. 60 minuuttia musiikkia joka kodin rattoisaan zen-hetkeen.

Ambientia, kenttä-äänityksiä, esineiden epämääräistä hakkaamista ja hinkkaamista, puhuva pää lukemassa Linuxin kernelin lähdekoodia, tuhannella eri tavalla tuotettua synteettistä äänimattoa, pölynimurin imuputken läpi nauhoitettua kiertoääntä, peukalopianoja, rahisevia neuvostoliittolaisten vinyylilevyjen mykkiä raitoja sekä ajoittain iloisesti pilkahtelevaa harsh noisea.

Tämä on uusintajulkaisu ajalta ennen Hulinaa. Sen paloista kokosi Ilkka. Kannen piirsi Tomas Jakobsson.