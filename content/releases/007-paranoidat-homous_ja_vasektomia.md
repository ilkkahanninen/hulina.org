---
catalogNumber: "007"
author: Paranoidat
title: Homous ja vasektomia
cover: 007-paranoidat-homous_ja_vasektomia.png
genre:
  - noise
  - power electronics
releaseDate: 2015-08-08
bandcampUrl: https://hulina.bandcamp.com/album/homous-ja-vasektomia
---
Paranoidat on klaustrofobista voimaelektroniikkaa ja sosiaalipornografista puhuttua sanaa suoraan Lahnakoskelta. Sen ensimmäinen julkaisu Homous ja vasektomia on kertomus kesästä, jota ei missään vaiheessa edes ollut. Tuo kesä oli lähinnä ahdistava, harmaa yritys olla kesä. Tämä EP heijastaa noita tunnelmia ja sopii hyvin vaikka fernettihörpyn kaveriksi nyt kun illat hämärtyvät ja pimenevät. Tulee välittömästi paljon seesteisempi ja levollisempi olo.

Levystä sanottua:

*”Kuuntelen tätä Lahnakosken Pharmakonia aina kun kynnän madalletulla Nissan Qashqaillani mäyriä soratiestä. Nautin tästä.”* – Seppo Mordor

*”Kauneinta, mitä olen kuullut sitten Arppa Suomalaisen Hanurini helmiä -kasetin.”* – Hessu III

*”En ymmärrä tätä. Mutta ei minuakaan ole koskaan ymmärretty. Olen aina ollut ulkopuolinen. 80-luvulla Oulussa muistelin jo Oulun 80-lukua. Silloin oltiin tosi punk. Oli kunnon avantgardea, ei mitään housuja. Silloin oli tyttöjä ja vinyylilevyjä. Nyt ei enää olla punk. Mutta onneksi 80-lukua voi muistella internetissä. Ja kuunnella tätä levyä.”* – Kauko Röyhkä (virallinen)

*”Vitun hyvä! Terveisiä Lapualle!”* – Kirka