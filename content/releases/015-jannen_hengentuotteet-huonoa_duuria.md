---
catalogNumber: "015"
author: Jannen hengentuotteet
title: Huonoa duuria
cover: 015-jannen_hengentuotteet-huonoa_duuria.png
genre:
  - progressive rock
releaseDate: 2017-06-24
bandcampUrl: https://hulina.bandcamp.com/album/huonoa-duuria
---
Huonoa Duuria on lauluntekijä Janne Lämsän sooloprojekti Jannen Hengentuotteiden kuudes albumi. Se sisältää yhden, 37 minuuttia ja 33 sekuntia kestävän kappaleen. Kaaren laajuutta mitattaessa kyseessä on Jannen Hengentuotteiden kunnianhimoisin tuotos. Levyllä Jim O’Rourke ja The Necks ovat joutuneet japanilaisessa seikkailupelissä sijaitsevan linnan atriumiin, jonka seinillä vaakunat loistavat arvovaltaisina mutta pysähtyneinä. Majesteetillisten raamien sisällä rimpuilee kuitenkin talonpoikaisen yksilön eksistentiaalinen ihmettely – kuten on niin useasti ollut tapana. Ruohonjuuritason sekoilu.

Aihepiiri sinällään ei ole erityinen. Taiteessa lauletaan usein tavanomaisista banaliteeteista. Päädymme siis perinteisen jaottelun äärelle, jossa tärkeää ei ole, mitä sanoo, vaan miten. ”Huono duuri” on yhtä kuin elämä: se ei ole tasavireinen, vaan säröinen ja huojuva. Ja vain silloin se on merkityksellinen.
Siltikään tämän levyn tarkoituksena ei ole luoda mitään metaforaa epämääräisestä ”elämänkaaresta”, pikemminkin se on sanoitettu maalaus. Parveketuolista käsin tehty matka läpi välkkyvien kaupunkien, päätyen lopulta ihailemaan kuulaan kevätillan hämärään katoavaa, odottavaa henkeä.

Huonoa duuria ilmestyi juhannuspäivänä 24.6.2017, joka on Jannen nimipäivä.